CARMEN XXIII. 343

quicquid grammaticalis aut palaestrae est,
sicut iam tener hauseras, vorasti.
et iam te aula tulit piusque princeps

215 inter conspicuos statim locavit,
consistoria quos habent, tribunos3
iamque et purpureus in arce regni
praeesse officiis tuis solebat,
mores nobilitate quod merebant:

220 tantum culminis et decus stupendum
scripti annalibus indicant honores.

Hinc tu militiam secutus amplam,
castrensem licet ampliare censum
per suffragia iusta debuisses,

225 sollemnis tamen abstinens lucelli
fama plus locuples domum redisti
solum, quod dederas, tuum putando.
tum si forte fuit, quod imperator
ans soceri venire in aures

230 fido interprete vellet et perito,
te commercia duplicis loquelae
doctum solvere protinus legebat.

o, sodes, quotiens tibi loquenti
Byzantina sophos dedere regna,

235 et te seu Latialiter sonantem
tamquam Romulea satum Subura,
seu linguae Argolicae rotunditate
undantem Marathone ceu creatum
plaudentes stupuere Bosphorani,

240 mirati minus Atticos alumnos!
hinc si foedera solverentur orbis,
pacem te medio darent seroces
Chunus, Sauromates, Getes, Gelonus3
tu Tuncrum et Vachalim, Visurgin, Albin,

245 Francorum et penitissimas paludes

217 namque OPT ΙΙ 235 latiariter P ΙΙ 244 Tungrorum
Vachalim dubitanter Mommsen 11

