108 LIBER QUINTUS.

mae potius mortem pertinere, quod vivimus, ecce quod
agimus indicamus3 ecce adhuc, quid agatis, inquirimus.
fit a nostra parte quod pium est, vos deinceps facite quod
videtur. illud sane velut Atticas leges ita aeri credite in-
5 cisum, nos sub ope Christi ·numquam admissuros amoris
terminum, cuius studuimus fundare principium. vale.

IV.
SIDONIUS SIMPLICIO SUO SALUTEM.

1. Quod non recepi scripta qui miseram, imputo ami-
citiae, sed deputo plus pudori. nam, nisi praeter aequum
10 autumo, ut salutatio mihi debita dissimularetur, non illud
contumacia sed verecundia fuit. at si ulterius paginae
garrienti forem claudis, pessulum opponis, quieti quidem
tuae non invitus indulgeo, sed non procul a te reos meos
inventurum me esse denuntio. 2. nam totam silentii vestri
15 invidiam verti non iniurium est ad superbiam filiorum,
qui se diligi sentientes quoddam patiuntur de nostra sedu-
litate fastidium. quos monere pro patria auctoritate debe-
bitis, ut contractae apud nos offensae amaritudinem politis
affatibus dulcare non desinant. vale.

V.
20 SIDONIUS SYAGRIO SUO SALUTEM.

1. Cum sis consulis pronepos idque per virilem suc-
cessionem (quamquam id ad causam subiciendam minus
attinet), cum sis igitur e semine poetae, cui procul dubio
statuas dederant litterae, si trabeae non dedissent (quod

25 etiam nunc auctoris culta versibus verba testantur), a quo
studia posterorum ne parum quidem, quippe in hac parte,
degeneraverunt, immane narratu est, quantum stupeam

4 antiquas Gustafsson l ita aeri Geisler, ita aere (vel ere)

codd.,· in aere Luetjoharm ΙΙ 6 valeas Ο ΙΙ 17 debebitis LN T,
debetis M O ΙΙ

