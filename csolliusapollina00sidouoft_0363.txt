omum< xm. “ 311

XII.
AD V. e. CATULLINUM.

Quid me, etsi valeam, parare carmen

Fescenninicolae iubes Diones
inter crinigeras situm catervas
et Germanica verba sustinentem,

5 laud ntem tetrico subinde vultu,
quo Burgundio cantat esculentus,
infundens acido comam butyro?
vis dicam tibi, quid poema frangat?
ex hoc barbaricis abacta plectris

10 spernit senipedem stilum Thalia,
ex quo septipedes videt patronos.
felices oculos tuos et aures
felicemque libet vocare nasum,
cui non allia sordidaeque caepae

15 ructant mane novo decem apparatus,
quem non ut vetulum patris parentem
nutricisque virum die nec orto
tot tantique petunt simul Gigantes,
quot vix Alcinoi culina ferret.

20 Sed iam Musa tacet tenetque habenas
paucis hendecasyllabis iocata,
ne quisquam satiram vel hos vocaret.

XIII.
AD IMPERATOREM MAIORIANUM.

Amphitryoniaden perhibet veneranda vetustas,
dum relevat terras, promeruisse polos.
sed licet in nuda torvus confregerit ulna
ille Cleonaeae guttura rava serae,
5 et quamquam ardenti gladio vix straverit hydram,

XII 21 om. Τ Ι] ΧΙΙΙ 3 sed e90; etbcodd. [l 4 rauca 0; cf.
c. XI, 122 Ε

