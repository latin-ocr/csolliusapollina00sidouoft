VI PRAEFATIO.

ex coniectura videtur emendasse3 sed tamen eius lectiones
omittere nolui, quia persaepe contra reliquos cum L facit.
M autem ut verum, ubi LT extant, solus nihil servavit
ita in eis epistularum partibus, ubi illi desunt, minime
neglegendus est.

Quae cum ita sint, quamvis multum Laudiano tribuen-
dum sit, cuius rei in altera parte praefationis satis multa
documenta afferam, non tamen ea est huius libri con-
dicio, ut semper eum sequi liceat. Nam praeterquam
quod multa eum omisisse vidimus, quae in parte cetero-
rum ex alio archetypo suppleta sunt, ipse quoque non ita
pauca habet librarii errore sive incuria peccata neque
prorsus eis corruptelis vacat, quae quandam interpola-
tionis suspicionem movere possint. Cf. ep. Ι, 1, 1 eas
omnes,· Ι, 8, 2 ventres fluant (CTMl recte turres flauni);
VI, 1, 3 triariorum pro trahariorum maximeque I, 9, 3,
ubi, quod pro sera in L legitur seria, antecedenti illi
iucunda consulto oppositum videtur. Certe librarium Latine
indoctissimum fuisse, id quod Leo vult, equidem non cre-
diderim, licet concedam nonnullas huiusmodi corruptelas
ad variam lectionem in communi archetypo adscriptam
referri posse (cf. ep. VII, 14, 3, uhi duplex scriptura artu-
tibus in L servata est, in TF artubus legitur, in MCP
artibus). Utut est, ne Laudiano quidem sic temere fidem
habendam ratus (cf. ep. VIII, 4, 4, ubi, quod Luetjohannus
uno L nixus principale te scripsit, simili loco ep. ΙΙΙ, 3, 3
refutari videbatur), cum ex eis, quae Gustafssonius, Engel-
brechtius (‘Beitrage zur Krit. u. Erklar. d. Briefe d. Ap.
Sid.'), Chatelainius (‘Rev. crit.⁹ n. 16 p. 308—311) de
codicum Sidonianorum ratione exposuerunt, intellexissem,
quantopere interesset ad novam recensionem alios libros
illi quam simillimos imprimisque codicem Parisinum'
18584 s. X adhihere, quem Luetjohannus ipse totum con-
lulit, hac collatione Berolini servata ut mihi uti liceret,
impetrare conatus sum3 quod ipsum etsi mihi negatum
est, id quidem singulari E. Duemmleri liberalitate asse-
cutus sum, ut omnibus locis gravioribus lectiones huius

