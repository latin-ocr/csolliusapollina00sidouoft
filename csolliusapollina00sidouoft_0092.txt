40

LIBER SECUNDUS.

sed cum libitinam ipsam flentes omnes, externi quoque,
prensitarent remorarentur exoscularentur, sacerdotum pro-
pinquorumque manibus excepta perpetuis sedibus dormienti
similior inlata est. post quae precatu parentis orbati ne-
5 niam funebrem non per elegos sed per hendecasyllabos
marmori incisam planctu prope calente dictavi. quam si
non satis improbas, ceteris epigrammatum meorum volu-
minibus applicandam mercennarius bybliopola suscipiet;
si quid secus, sufficit saxo carmen saxeum contineri.
ιο 3. hoc enim epitaphion est:

10

15

Occasu celeri feroque raptam
gnatis quinque patrique coniugique
hoc ssentis patriae manus locarunt
matronam Filimatiam sepulchro.

o splendor generis, decus mariti‚.
prudens casta decens severa dulcis
atque ipsis senioribus sequenda,
discordantia quae solent putari,
morum commoditate copulasti:
nam vitae comites bonae fuerunt
libertas gravis et pudor facetus.
hinc est quod decimam tuae saluti
vix actam trieteridem dolemus
atque in temporibus vigentis aevi
iniuste tibi iusta persoluta.

Placeat carmen necne: tu propera civitatemque festinus
invise. debes enim consolationis officium duorum civium
domibus afflictis. quod ita solvas deum quaeso, ne um-

quam tibi

redhibeatur. vale.

2 exoscularentur om. LN ΙΙ 5 alt. per om. O fl 10 hoc enim
epitaphion est secludi vult Gustafsson Η v. 2 natis M GT ΙΙ

